<ons-page id="15-talim-akhlaqi"><ons-toolbar><div class="left"><ons-toolbar-button onclick="fn.open()"><svg xmlns="http://www.w3.org/2000/svg" width="24" height="24" viewBox="0 0 24 24"><path d="M0 0h24v24H0z" fill="none"/><path d="M3 18h18v-2H3v2zm0-5h18v-2H3v2zm0-7v2h18V6H3z"/></svg></ons-toolbar-button></div><div class="center">تعالیم اخلاقی مسیحیت چیست؟</div><div class="right"><button class="toolbar-button" id="butInstall" aria-label="Install" hidden="hidden"><svg xmlns="http://www.w3.org/2000/svg" width="24" height="24" viewBox="0 0 24 24"><path fill="none" d="M0 0h24v24H0V0z"/><path d="M18 1.01L8 1c-1.1 0-2 .9-2 2v3h2V5h10v14H8v-1H6v3c0 1.1.9 2 2 2h10c1.1 0 2-.9 2-2V3c0-1.1-.9-1.99-2-1.99zM10 15h2V8H5v2h3.59L3 15.59 4.41 17 10 11.41z"/><path fill="none" d="M0 0h24v24H0V0z"/></svg></button></div></ons-toolbar><p>درعهدعتیق قوانین فراوانی یافت میشود که خدا به قوم خود اسرائیل عطا فرمود. در"ده حکم" که درکتاب خروج باب۲۰ آمده، خداوند به قوم خود دستورفرمود که والدین خود را احترام نمایند. قتل، زنا، دزدی، دروغ و طمع نسبت به مال دیگران رامنع نمود. برعلاوه ، دستورها وقوانین اخلاقی فراوان دیگری نیزعطا فرمود که یکی از آنها این بود."همسایه خویشرا مثل خود محبت نما " ( کتاب لاویان :۱۹- ۱۸). عیسی هیچ یک از قوانین الهی را تغییر نداد بلکه بوسیله تشریح مقصود اصلی این قوانین،آنها را تکمیل نمود. مثلا عیسی فرمود که اگر کسی به زنی غیراز زن خود به نظر شهوت بنگرد مرتکب گناه زنا شده است.</p><p>قوانین عهدعتیق شخص را که زنا میکرد محکوم مینمود ولی عیسی افکار شهوانی را که ازقلب سرچشمه میگیرد و پایهٔ اعمال شرارت آمیز می شود، محکوم می نماید. او دستورفرمود تا درگفتار راستگو باشیم وهرنوع قسم خوردن را منع فرمود زیرا معتقد بود که باید هرکلمه از گفتار انسان حقیقت محض باشد، که دراین صورت احتیاجی به قسم نیست. اوبه پیروان خود فرمود که نه تنها باید یکدیگر را محبت کنند بلکه دشمنان خود راهم محبت نمایند وبرای جفاکنندگان خود دعای خیر کنند. او مستی وهرگونه عمل غیراخلاقی را منع فرمود. او فرمود که فرزندان خدا باید کامل باشند به همان طریقی که پدر آسمانی ایشان کامل است. هیچ هدفی عالی ترازاین نمی توان یافت. (انجیل متی فصل۵ :۱۷-۴۷) عیسی همچنین برای زندگی دستوری فرمود که درهمه جا وهمه وقت قابل اجرا است، وآن اینکه: "پس بامردم همانگونه رفتارکنید که می خواهید با شما رفتار کنند. این است خلاصهٔ تورات و نوشته های انبیا" (انجیل متا فصل ۱۲:۷). این تعلیم گرانبها "قانون طلایی" نامیده شده است. این تعلیم کامل و اصولی نه فقط اعمال خلاف نسبت به دیگران را منع می نماید بلکه ما را تشویق میکند تا تمام خوبی هایی راکه مایلیم دیگران نسبت به ما انجام دهند برای آنها انجام دهیم. بسیار قابل توجه است که انجیل دستورات مفصلی درمورد غذا و لباس و مسائلی که طی زمان قابل تغییر و تحول است ندارد بلکی شامل اصولی است که درهروضعی قابل اجرااست وبه همین دلیل دایمی می باشد. تمام تعالیم مسیح را می توان در کلمه “محبت” خلاصه کرد. محبت عیسی مسیح محبت کاملی بود واو به شاگردان خود دستور داد که یکدیگر را محبت نمایند به همان طریقی که او آنها را محبت نمود (انجیل یوحنا ۱۲:۱۵). ما مسیحیان به خوبی میدانیم که این محبت مسیحایی را درخود نداریم ولی هنگامیکه به یاد می آوریم که چگونه مسیح به ما محبت نمود و برای ما جان داد ازاوسر مشق می گیریم که دیگران رامحبت نمایم (اول یوحنا۴:۱۹) روح مسیح روح محبت است وهنگامیکه مسیح روح خود را در ما قرار میدهد میتوانیم مردم وحتا دشمنان خود را مانند مسیح محبت کنیم ( رومیان۵: ۵ و ۱۲:۱۷-۲۱) این محبت نباید فقط در قلب های ما بماند بلکه باید آنراعملا نشان دهیم . یوحنای رسول میگوید، اگر کسی قادر باشد برادر فقیر خود را کمک کند ولی ازانجام این اینکار غفلت ورزد محبت خدا در وی نیست. ذیلا قسمتی ازعالی ترین تعریفی که در مورد محبت نوشته شده و به قلم پولس رسول میباشد نقل میگردد:" اگر قدرت نبوت داشته باشم وبتوانم جملهٔ اسراروعلوم را درک کنم واگر چنان ایمانی داشته باشم که بتوان کوها را جا بجا کنم، اما محبت نداشته باشم هیچم. محبت بردبار ومهربان است،محبت حسد نمیبرد،محبت فخر نمی فروشد وکبر وغرور ندارد. رفتار ناشایسته ندارد ونفع خود را نمی جوید،به آسانی خشمگین نمیشود وکینه به دل نمیگیرد، محبت از بدی مسرور نمیشود اما با حقیقت شادی میکند. محبت با همه چیز مدا را میکند، همواره ایمان دارد، همیشه امید واراست و درهمه حال پایداری میکند... "وحال، این سه چیز باقی میماند:ایمان،امید ومحبت.اما بزرگترین شان محبت است" ( اول قرنتیان باب۱۳)</p><p>محبت مسیح نسبت به مردم نه فقط بوسیله گفتار بلکه بوسیله شفای بیماران و خوراک دادن گرسنگان و بخشیدن جان بر صلیب برای نجات گناهکاران ابراز شد. همین محبت مسیح است که پیروان او را علاقمند میسازد بیمارستانها ،یتیم خانه ها، مدارس برای کودکان و موسسات دیگری برای خدمت به مردم تمام نژادها و مذاهب جهان تاسیس نمایند. خواست عیسی آن است که محبت نشانه شاگردانش باشد (انجیل یوحنا۱۳-۳۵) ما مسیحیان باید اعتراف نماییم که محبت ما در اکثر مواقع ناقص بوده است، لیکن جمیع مسیحیان واقعی مایلند مانند استاد شان به دیگران محبت نمایند.</p><p class="center"><ons-button id="emtehan">امتحان</ons-button></p></ons-page>