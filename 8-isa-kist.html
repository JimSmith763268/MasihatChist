<ons-page id="8-isa-kist"><ons-toolbar><div class="left"><ons-toolbar-button onclick="fn.open()"><svg xmlns="http://www.w3.org/2000/svg" width="24" height="24" viewBox="0 0 24 24"><path d="M0 0h24v24H0z" fill="none"/><path d="M3 18h18v-2H3v2zm0-5h18v-2H3v2zm0-7v2h18V6H3z"/></svg></ons-toolbar-button></div><div class="center">عیسی مسیح کیست؟</div><div class="right"><button class="toolbar-button" id="butInstall" aria-label="Install" hidden="hidden"><svg xmlns="http://www.w3.org/2000/svg" width="24" height="24" viewBox="0 0 24 24"><path fill="none" d="M0 0h24v24H0V0z"/><path d="M18 1.01L8 1c-1.1 0-2 .9-2 2v3h2V5h10v14H8v-1H6v3c0 1.1.9 2 2 2h10c1.1 0 2-.9 2-2V3c0-1.1-.9-1.99-2-1.99zM10 15h2V8H5v2h3.59L3 15.59 4.41 17 10 11.41z"/><path fill="none" d="M0 0h24v24H0V0z"/></svg></button></div></ons-toolbar><p>دوست گرامی ؛ یقین دارم اکنون میخواهید سوالی را مطرح بفرمایید که بسیاری مایلند جواب آنرا بدانند و یکی از مهمترین سوالات جهان به شمار میرود وآن عبارتست : این شخص برجسته که شرح حالش در اینجا بطرز خلاصه نقل شده است کیست ؟ کتابهای قطور زیادی برای پاسخ به این سوال مهم نوشته شده است و هر چند مشکل است که انسان بتواند بطور خلاصه شرح دهد که عیسی مسیح کیست ؛ ولی کوشش خواهم کرد این کار را انجام دهم. چون یگانه منبع کاملا معتبر در این مورد کتاب مقدس است ؛ تمام نکاتیکه ذکر خواهم کرد بر کتاب مقدس متکی خواهد بود. از شرح زندگی عیسای مسیح که در چهارانجیل وجود دارد معلوم می شود که او واقعا انسان بود. گر چه پدر جسمانی نداشت ولی از طریق مادرش مریم از نسل داوود یعنی پیامبر و پادشاه بزرگ اسرائیل بود. عیسی مانند تمام مردم از نظر جسمی و فکری و روحی رشد کرد. غذا می خورد و می خوابید، و شغلش نجاری بود. او خسته می شد و با خوشی ها و رنج های مردم کاملا آشنا گردید. بنابر این او قادر است در تمام تجربه های بشری با ما همدردی کند (عبرانیان۱۸:۲و۱۵:۴). چون عیسی انسان بود می توانست ازدواج کند و فرزندانی داشته باشد ولی این کار را نکرد. بدون شک تصمیم او در این مورد با اطاعت کامل از نقشه ای که خدا برای او داشت اتخاذ گردید. لیکن هر چند عیسی واقعا انسان بود ولی از بعضی جهات با دیگران تفاوت زیادی داشت. همان طور که قبلا توضیح داده شد تمام مردم حتی انبیا و مقدسین، گاهی از اطاعت خدا غفلت نموده اند و به همین دلیل گناهکار هستند. ولی در تمام زندگی عیسی هرگز کاری یا سخنی یا فکری که بر خلاف ارادهٔ مقدس خدا باشد مشاهده نشد. بنابر این او تنها انسان بی گناه است (اول پطرس ۲۲:۲ و اول یوحنا ۵:۳). او نه تنها گناه نکرد بلکه اراده‌‌‌ اش با ارادهٔ خدا مطابقت کامل داشت. او در واقع یگانه انسان کاملی است که در این جهان خاکی زندگی کرده است. اشخاصی که اعمال مسیح را دیدند شهادت دادند که قدرتش حیرت انگیز بوده است. زمانی کور مادرزادی را ملاقات کرد و به او بینای بخشید. در موقع دیگر وقتی او و شاگردانش سوار قایق کوچکی بودند و از دریاچهٔ جلیل می گذشتند، طوفان عظیمی نزدیک بود قایق را غرق کند ولی عیسی به باد و طوفان فرمان داد و دریا فورا آرام شد. عیسی مردی به نام ایلعازر را که چهار روز از مرگش گذشته بود از قبر بیرون خواند و آن مرده فورا برخاست و از قبر بیرون آمد.</p><p>ولی عظیم ترین عمل حیرت انگیز عیسی این است که مطابق پیش گویی های عهد عتیق روز سوم پس از مرگ قیام کرد و به شاگردان خود ظاهر شد. چه کسی غیر از عیسی توانسته است چنین اعمالی انجام دهد؟ چه کسی را می شناسید که از مردگان برخیزد و دیگر نمیرد؟ هیچکس! بناب این واضح است که گرچه عیسی واقعا انسان بود ولی از بزرگ ترین انسان ها هم بزرگتر بود. پس او کیست؟ چنانکه قبلا ذکر نمودم عیسی خود ادعا کرد که پسر خداست. او نه فقط در محاکمه خود در شورای یهود بلکه قبل از آن محاکمه این ادعای مهم را در مورد خود نموده بود. به علاوه او خدا را معمولا «پدر من» خطاب می کرد. یک بار وقتی فرمود «من و پدر یک هستیم» دشمنانش می خواستند او را سنگسار کنند زیرا تصور کردند که عیسی کفر می گوید. ولی ما به خوبی می دانیم که عیسی هرگز دروغگو و کفر گو نبوده. زیرا تمام فرمایشاتش کاملا صحیح و درست بوده است .</p><p>باید به این نکته توجه داشته باشیم که اگر کسی بگوید که عیسی پسر خدا نیست ، عیسی را دروغگو می شمارد و اگر عیسی دروغگو باشد هیچ کس نباید به او ایمان داشته باشد.</p><p>ولی وقتی عیسی ادعا میکرد که پسر خداست در واقع همان فرمایش خدا را که در موقع تعمید وی از اسمان شنیده شد تکرار میکرد: «تو پسر محبوب من هستی و من از تو خوشنودام» (مرقس ۱۱:۱).</p><p>در نوشته های رسولان بار ها تکرار شده که عیسی پسر خداست و تمام مسیحیان جهان این ادعا را همیشه قبول داشته اند. البطه توجه دارید که این اصطلاح مفهموم جسمانی ندارد بلکه دارای مفهوم روحانی است.</p><p>بدیهی است که خدا هرگز با زنی ازدواج نکرده تا از او پسری داشته باشد زیرا چنین کاری غیر ممکن و غیر قابل تصور است.</p><p>در انجیل عیسی «کلمهٔ/ کلام خدا» هم نامیده میشود. لقب پسر خدا همبستگی و یگانگی عیسی را با خدا که پدر واقعی او است نشان میدهد.</p><p>ولی لقب «کلمهٔ خدا» به ما می فهماند که خدا به وسیلهٔ عیسی مسیح با نوع بشر سخن میگوید. در انجیل اینطور میخوانیم « در آغاز کلام بود و کلام با خدا بود و کلام ، خدا بود» همان در آغاز با خدا بود . همه چیز به وسیلهٔ او پدید آمد، و از هر آنچه پدید آمد، هیچ چیز بدون او پدیدار نگشت. در او حیاط بود و ان حیات،‌ نور آدمیان بود... و کلام، انسان خاکی شد و در میان ما مسکن گزید. و ما بر جلال او نگریستیم، جلالی در خور آن پسریگانه که از جانب پدر آمد، پر از فیض و راستی.» (یوحنا ۱:۱-۱۴).</p><p>مقصود آیات ذکر شده این است که خدا که قبلا به وسیلهٔ انبیا و کتب آنها با انسان سخن گفته بود بالاخره خود را به صورت کامل به وسیلهٔ شخصی کامل مکشوف فرمود. این شخص کامل از پیامبر بسیار بزرگتر، و در واقع با خدا یکی است.</p><p>زیرا این آیات انجیل به ما می گویند که این شخص کلمهٔ خدا و پسر خداست. او از ابتدا با خدا یکی بود و همه چیز به وسیلهٔ او آفریده شد. سپس در زمان مقرر کلمه ابدی خدا در رحمِ مریم باکره جسم بشری گرفت و به صورت انسانی (عیسی) متولد گردید.</p><p>بنابر این ملاحظه می کنیم که او دارای دو طبیعت و یا دو جنبه بوده است، یکی جنبه الهی و دیگری جنبه انسانی. عیسای مسیح هم خداست و هم انسان. اولین کسانی که به عیسی ایمان اوردند و رسولان او شدند یهودی بودند و به یکتاپرستی و وحدانیت خدا اعتقاد کامل داشتند. با وجود این، پس از حدودا دو سال زندگی با عیسی اطمینان کامل یافتند که استادشان با خدا یکی است و به همین دلیل بود که پطرس اعتراف کرد: «تویی مسیح پسر خدای زنده» (متی ۱۶:۱۶ ).</p><p>همچنین توما هنگامی که عیسای زنده را پس از قیامش از مرگ دید فریاد بر آورد: « ای خداوند من و خدای من ! » (یوحنا ۲۸:۲۰). در هر دو مورد عیسی شاگردان خود را برای ایمانی نسبت به او داشتند تحسین نمود و به توما گفت: « آیا چون مرا دیدی ایمان آوردی ؟ خوشا به حالی آنانی که نادیده، ایمان آوردند » یوحنا (۲۴:۲۰-۲۹).</p><p>این « خوشا به حال » امروز نصیب ما هم می شود به شرط که ایمان داشته باشیم که عیسی پسر خداست.</p><p>اکنون می دانم که مایلید بپرسید:« در صورتی که خدا واحد است چگونه امکان دارد که عیسای مسیح پسر خدا بوده و با خدا یکی باشد »؟</p><p>در واقع این موضوع از اسراری است که فهم ان بالاتر از عقل محدود ما می باشد. چه کسی غیر از خود خدا میتواند به ذات و ماهیت الهی پی ببرد؟ ولی باید متوجه باشیم که خدا قادر مطلق است و آنچه بر خلاف ارادهٔ مقدس او نباشد برایش غیر ممکن نیست. به علاوه طبیعت که توسط خدا آفریده شده می توانیم هر چند به طور ناقص، نمونه از این سِر یا حقیقت الهی را مشاهده نمایم. خورشید را ملاحظه کنید که در آسمان قرار دارد و به قدری عظیم و پر حرارت است که اگر به زمین نزدیکتر شود همه از بین خواهند رفت.</p><p>خورشید نور خود را، که در حقیفت با خود ان تفاوتی ندارد، می تابند و به وسیلهٔ آن به دنیای ما نور و حرارت می بخشد.</p><p>به همین طریق خدای بزرگ ما نور خود را که با خودش یکی است به دنیای ما می تاباند تا به ما حیات ببخشد.</p><p>خدا این نور را کلمه/کلام خود و پسر خود می خواند. این نور به صورت عیسای مسیح ظاهر شد که در مورد خود فرود: « من نور جهانم. هر کی از من پیروی کند، هرگز در تاریکی راه نخواهد پیمود، بلکه از نور زندگی برخوردار خواهد بود.» (یوحنا ۱۲:۸).</p><p>هنگامی که نور خورشید را می نگریم خورشید را مشاهده می کنیم، به همین شکل، وقتی به عیسای مسیح می نگریم خدا را می بینیم. عیسی فرمود:« هر کس که مرا دید پدر را دیده است.» (یوحنا ۹:۱۴). بنا بر این ما مسیحیان متمعئن هستیم که خدا خود توسط پسرش عیسی مسیح به سوی ما آمده است.</p><p>دوستان گرامی، آیا به نظر شما عجیب است که خدای قادر مطلق برای نجات بشر گناهکار بر این طریق به جهان آید؟ ولی فراموش نفرمایید که خدایی که به اندازه بزرگ است تمام کارهای خود را از روی محبت انجام میدهد و به وسیلهٔ آمدنش به جهان در شخص مسیح، محبت الهی خود را کاملا بر ما مکشوف نموده است .</p><p>بدون شک شما داستان پادشاه عادلی را که مردم سرزمین خود را بی نهایت محبت می نمود شنیده اید که چگونه گاهی ردای سلطنتی خود را کنار می گذاشت و لباس فقیرانه ای به تن می کرد و به خانه مردم بی چاره می رفت تا با آنان صحبت کند و به آنها کمک نماید. البته این نمونهٔ ناقص و غیر کافی فقط تا حدی نشان می دهد که چگونه پسر خدا که با پدر یکی بود جلال آسمانی را ترک کرد و به زمین آمد و چون انسانی خاکی زندگی کرد تا محبت عمیق خدا را به انسان ها آشکار سازد و آنان را به سوی خدا رهبری نماید. این نوع محبت بسیار حیرت انگیز است!</p><p class="center"><ons-button id="emtehan">امتحان</ons-button></p></ons-page>