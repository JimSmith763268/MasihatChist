<ons-page id="6-ketabha"><ons-toolbar><div class="left"><ons-toolbar-button onclick="fn.open()"><svg xmlns="http://www.w3.org/2000/svg" width="24" height="24" viewBox="0 0 24 24"><path d="M0 0h24v24H0z" fill="none"/><path d="M3 18h18v-2H3v2zm0-5h18v-2H3v2zm0-7v2h18V6H3z"/></svg></ons-toolbar-button></div><div class="center">کتاب های مقدس مسیحیان کدام است؟</div><div class="right"><button class="toolbar-button" id="butInstall" aria-label="Install" hidden="hidden"><svg xmlns="http://www.w3.org/2000/svg" width="24" height="24" viewBox="0 0 24 24"><path fill="none" d="M0 0h24v24H0V0z"/><path d="M18 1.01L8 1c-1.1 0-2 .9-2 2v3h2V5h10v14H8v-1H6v3c0 1.1.9 2 2 2h10c1.1 0 2-.9 2-2V3c0-1.1-.9-1.99-2-1.99zM10 15h2V8H5v2h3.59L3 15.59 4.41 17 10 11.41z"/><path fill="none" d="M0 0h24v24H0V0z"/></svg></button></div></ons-toolbar><p>دوستان گرامی، اکنون به سوال شما در مورد کتاب های مقدس مسیحیان پاسخ خواهم داد.</p><p>به طوری که می دانید از زمان قدیم یهودیان و مسیحیان (اهل کتاب) نامیده می شدند و در</p><p>واقع این عنوان بسیار شایسته و به جا می باشد. زیرا یهودیان و مسیحیان علاقه عمیق خود</p><p>را به حفظ حراست کتاب مقدس خود ثابت کرده اند. کتاب های که مسیحیان انها را مقدس میدانند کدامند؟ کتاب مقدس مسیحیان شامل ۶۶ کتاب است که در یک جلد جمع اوری گردیده و مجموعا کتاب مقدس نامیده میشوند. کتاب مقدس شامل دو قسمت عهد عتیق و عهد جدید است. اکنون درباره این دو قسمت به صورت جداگانه بحث خواهم نمود.</p><p>۱ - عهد عتیق</p><p>این قسمت شامل ۳۹ کتاب جداگانه است که تمام آنها به عنوان کتاب مقدس مورد قبول یهودیان و مسیحیان می باشد. این کتاب ها به زبان عبری توسط نویسندگان مختلف طی بیش از هزار سال به ریشته تحریر در آمده اند. پنج کتاب اول به تورات و یا کتاب های پنجگانه معروف هستند و مطالب این پنج کتاب توسط موسی و عده دیگری که به وسیله خدا هدایت می شدند از مدارک قدیمی جمع آوری و نوشته شد. اولین کتاب پیدایش نام دارد که با شرح آفرینش جهان توسط خدا شروع می شود. و درباره آدم و حوا و نوح و طوفان سخن می گوید. همچنین برای ما نقل می کند که ابراهیم چگونه به فرمان خدا وطن خود را که در عراق بود در حدود دو هزار سال قبل از میلاد ترک کرد و به فلسطین یعنی سر زمینی که خدا به او وعده داده بود، رفت. این کتاب زندگی اسحاق و یعقوب و یوسف را که به وسیله برادرانش به غلامی در مصر فروخته شد و بعدا وزیر فرعون گردی، شرح می دهد. چهار کتاب دیگر تورات بیان می کند که خدا چگونه به موسی قدرت عطا فرمود تا قوم اسرا‍‍یٔل که از نسل دوازده فرزند یعقوب (اسرایٔل) بودند رهبری نماید، و اینکه چگونه تقریبا ۱۳۰۰ سال قبل از میلاد آنان را از مصر بیرون آورده، به سرزمین فلسطین هدایت نموده. این کتاب ها همچنین شامل تمام قوانینی است که خدا در کوه سینا توسط موسی به قوم خود اسرایٔل عطا فرمود. بعد از تورات چند کتاب تاریخی وجود دارند که شرح می دهند چگونه قوم اسرایٔل تحت رهبری یوشع بن نون فلسطین را فتح می کند و چگونه خدا سمویٔل نبی را می فرستد تا در حدود سال ۱۰۰۰ قبل از میلاد داوود را به پادشاهی اسرایٔل مسح نماید. این کتاب ها به ما می گوید، داوود که هم پادشاه بود و هم نبی چگونه تمام دشمنان خود را شکست داد و چگونه پسرش سلیمان معبدی برای عبادت خدا در اورشلیم بنا کرد. بعد از سلیمان، کشور به دو قسمت تقسیم شد و فرزندان او بر قبیله یهودا در اورشلیم حکمرانی کردند تا بالاخره اورشلیم در سال ۵۸۶ قبل از میلاد به وسیلهٔ سپاهیان پادشاه بابل فتح شد. بسیاری از یهودیان اسیر گشته به عراق و ایران برده شدند و بعد از پنجاه سال کورش شاهنشاه ایران بابل را تسخیر نمود و یهودیان اسیر را تشویق و هدایت نمود تا به اورشلیم بر گردند و معبد خدا را که ویران شده بود مجددا بنا نماید. آنان این کار را انجام دادند ولی بعد از ۵۸۶ قبل از میلاد دیگر پادشاهی از نسل داوود بر یهود حکمرانی نکرد زیرا فلسطین تحت تسلط بیگانگان بود. بعد از کتاب های تاریخی عهد عتیق کتاب های اشعار قرار دارند که از آن جمله می توان کتاب های ایوب، مزامیر داوود، امثال سلیمان و غیره را نام برد. سپس به شانزده کتاب به قلم انبیاء مختلف می رسیم که از آن جمله اند: اشعیاء ارمیاء، حزقیال، دانیال، میکاء، ذکریا و ملاکی. غالب این انبیاء بین سال های ۸۰۰ تا ۴۰۰ قبل از میلاد در یهودیه زندگی می کردند. چنین به نظر می رسد که بعد از ملاکی نبی (تقریبا ۴۳۰ قبل از میلاد) تا زمان ظهور یحیای تعمید دهنده در حدود ۲۶ میلادی، خداوند پیامبر دیگری نفرستاده است.</p><p>۲ - عهد جدید</p><p>تعداد کتاب هایی که عهد جدید را تشکیل می دهند ۲۷ کتاب است. این کتاب ها به زبان یونانی به وسیلهٔ تقریبا ده نویسنده مختلف به مدت پنجاه سال بهد از مرگ و قیام عیسای مسیح به رشته تحریر در آمد. اصطلاح عهد عتیق اشارها ای است به پیمانی که خداوند توسط موسی با قوم خود اسرایٔل منعقد کرد (خروج۱:۲۴-۸). عهد جدید اشاره ای است به پیمان خدا به قوم جدید خود یعنی کسانی که به مسیح ایمان می آورند (ارمیاء ۳۱:۳۱-۳۴ و لوقا ۲۰:۲۲). چهار کتاب عهد جدید (انجیل) نامیده می شود که به زبان یونانی به معنی مژده یا خبر خوش می باشد. این کتاب ها به وسیلهٔ چهار نویسنده مختلف نوشته شده اند و هر کدام خود کتاب جداگانه ای در مورد زندگی و تعلیمات عیسای مسیح می باشد. این اناجیل با یکدیگر تناقضی ندارند بلکه مکمل یکدیگرند ومانند چهار عکس می باشند که از یک شخص در چهار جهت مختلف گرفته شده باشند. پنجمین کتاب عهد جدید عمال رسولان می باشد. این کتاب طرظ انتشار و توسعهٔ ایمان مسیحی را از اورشلیم تا به رُم در مدت سی سال بعد از مرگ عیسای مسیح بیان می نماید. این کتاب مخصوصا کارهای دو نفر از رسولان مسیح یعنی پطرس و پولس را شرح می دهد. سپس به بیست و یک نامه می رسیم که غالبا توسط پولس رسول و پطرس رسول و یوحنای رسول نوشته شده اند. این نامه ها به گروه های مسیحی بعضی از شهرهای امپراطوری روم یا به افراد نوشته شده اند. در این نامه ها توضیح داده شده است که مسیحیان چه ایمانی باید داشته باشند و چگونه زندگی کنند. آخرین کتاب که مکاشفه نام دارد رؤیایی را که یوحنای رسول دیده بیان می کند. این کتاب نشان می دهد که چه تنبیه هایی در انتظار بی ایمانان است وهمچنین پیروزی نهایی عیسای مسیح و جلال و ملکوت ابدی خدا را تشریح می نماید. اگر چه هم مسیحیان کتاب کتاب های عهد عتیق را می پذیرند ولی یهودیان عهد جدید را از طرف خدا نمی دانند. شاید اکنون مایل باشید که بدانید مقصود مسیحیان از(کتاب مقدس) یا کتابی که از (طرف خدا) می دانند چیست. قبل از هر چیز باید دانست که ما مسیحیان عقیده نداریم که خداوند مطالب این کتاب ها را به نویسنده گان مختلف آن دیکته کرد؛ چنان که ریٔس اداره ای نامه ای را به منشی خود دیکته می کند. زیرا وقتی این کتاب ها را می خوانیم متوجه می شویم که از نظر سبک و روش نگارش، تقاوت زیادی دارند. داوود مانند سلیمان ننوشت و همچنین سبک پولس با یوحنا تفاوت داشت. همه دارای شخصیت های متفاوتی بودند و بنابراین سبک نگارش آنان نیز با هم تفاوت داشته است. در این صورت ممکن است این سٔوال پیش آید که آیا این کتاب ها هم که توسط افراد نوشته شده اند مانند سایر کتاب هایی که مردم نوشته اند علاوه بر حقایق شامل اشتباهاتی هم هست؟ به هیچ وجه این طور نیست. زیرا هر چند این کتاب ها توسط انسان ها تألیف شده اند، مسیحیان آنها را کلام خدا می دانند و معتقدند خداوند به وسیلهٔ روح خود طوری این نویسندگان را هدایت کرد که نوشته های آنها کاملا صحیح باشد. ما ایمان داریم که خدا حقایق الهی و اراده مقدس خود را بر انبیاء مکشوف ساخت تا آنان نتوانند پیغام او را به گوش مردم برسانند. به همین طریق خدا حقیقت خویش را به مردمی که خود انتخاب نمود تا این کتب را بنویسند شناسانید. هر یک از نویسندگان با قلم خویش و خصوصیات انسانی خود تحت تسلط و راهنمایی روح خدا کلام او را نوشت. در انجیل مقدس یا عهد جدید چنین می خوانیم: (زیرا وحی هیچگاه به ارادهٔ انسان آورده نشد، بلکه آدمیان تحت نفو‌ذ روح القدس از جانب خدا سخن گفتند) (دوم پطرس ۲۱:۱). آنها پیام خدا را بیان کردند و همچنین آن را نوشتند. کتاب مقدس کلام مکتوب خداست. بنابر این ما مسیحیان عقیده داریم که کتاب مقدس با دیگر کتاب های جهان تفاوت کلی دارد. ما ایمان داریم که آنچه باید دربارهٔ خدا بدانیم در این کتاب یافت می شود و به وسیلهٔ این کتاب وظیفه خود را نسبت به خدا و همنوعان مان به خوبی می فهمیم، زیرا این کتاب در مورد نجات دهنده یعنی عیسای مسیح سخن می گوید که تنها کسی است که می تواند انسان گناهکار را عوض کند و دنیا را به صورتی در آورد که خدا می خواهد.</p><p>اکنون چند نکته را تشریح می نمایم:</p><p>۱ـ اولین نکته این است که هر چند در تمام جهان فرقه های مختلف مسیحی وجود دارد ولی همه آنان متفقا به درستی و حقانیت این ۶۶ کتاب ایمان دارند و این کتاب ها را راهنمای منحصر به فرد در مورد اعتقادات و روش زندگی می دانند.</p><p>۲ـ مسیحیان هرگز معتقد نیستند که کتاب های بعدی کتاب های قبلی را منسوخ کرده و یا جای آنها را گرفته اند. مثلا ما عقیده نداریم که انجیل جای تورات را گرفته است. عیسی فرمود: (گمان مبرید که آمده ام تا تورات و نوشته های پیامبران را نسخ کنم؛ نیامده ام تا آنها را نسخ کنم، بلکه آمده ام تا تحقق شان بخشم) (متی ۱۷:۵). همان طوری که در مدرسه کتاب هایی که در کلاس دهم تدریس می شود کتاب های کلاس های پایین تر را باطل نمی کند بلکه آنها را تکمیل می نماید. به همین شکل، کتب بعدی که توسط خدا عطا شده اند کتب قبلی را باطل نمی کنند، بلکه در مورد شناسایی حقایق الهی فهم کامل تری به انسان می بخشند. بنابر این ما مسیحیان تمام این کتاب ها را مطالعه می کنیم تا تمام دروسی را که خدا می خواهد به ما تعلیم دهد به خوبی بیاموزیم. اگر شخصی کتابی بنویسد که با فرمایشات خداوند در کتاب مقدس مطابقت نداشته باشد برای ما واضح است که چنین کتابی از طرف خدا نیست زیرا خدا هرگز بر خلاف کلام خود چیزی نمی گوید.</p><p>۳ـ اگر به شما گفته اند که مسیحیان کتاب مقدس خود را عوض یا تحریف کرده اند و کتبی که اکنون در دست دارند معتبر نیست، باید به شما اطمینان بدهم که این اتهام به هیچ وجه پایه و اساسی ندارد. مسیحیان کتاب مقدس خود را دوست می دارند و هرگز به افراد شریر اجازه نمی دهند که آن را از بین ببرند و یا تغییراتی در آن بدهند. به علاوه امروزه نسخه های خطی کتاب مقدس به زبان یونانی وجود دارد که به بیش از ۱۶۰۰ زبان مختلف جهان ترجمه و منتشر گردیده است. در تمام زبان ها پیغام خدا یکی است. آیا می دانستید که کتاب مقدس سالانه بیش از هر کتاب دیگری در جهان منتشر و توزیع می شود؟ مطمٔنا اگر مردم معتقد بودند که این کتاب کاذب و نادرست است، هرگز این قدر خواهان نمی داشت. از این گذشته غیر ممکن به نظر می رسد که خدا کلام خود را برای راهنمایی به بشر ببخشد و بعد اجازه دهد عوض شود تا آدمیان گمراه شوند. خیر، خداوند خودش کلام مقدس را هزاران سال از هر گونه دخل و تصرف و تغییری حفظ کرده و خواهد کرد. از این رو این کتاب کاملا قابل اعتماد می باشد.</p><p>۴ـ یکی از نکات عجیب و جالب در مورد ۶۶ کتاب کتاب مقدس این است که گرچه این کتاب ها به وسیلهٔ نویسندگان متعدد در زمان های مختلف در دوره ای بالغ بر ۱۵۰۰ سال به رشته تحریر در آمده است، پیام همه آنها یکی است. این کتاب ها می گویند خدا کیست و از بشر چه می خواهد و برای نجات بشر گناهکار چه کرده است. این موضوع نشان می دهد که مؤلف واقعی این کتاب ها خداست نه اشخاصی که آنها را نوشته اند.</p><p>۵- نکتهٔ قابل توجه دیگر در مورد کتاب مقدس این است که فهمیدن آن آسان می باشد. گر چه این کتاب مدت ها قبل به زبان های قدیمی نوشته شده است ولی می تواند به زبان ها امروزی ترجمه شود و هر شخص نوسوادی قادر است پیام آن را بفهمد. من بارها در مورد مردان و زبان دورافتاده ترین نقاط جهان شنیده ام که بدون هیچ معلمی فقط با مطالعهٔ قسمتی از کتاب مقدس خدا را شناخته و از گناهان خویش نجات یافته اند. البته استادان بر جسته ای جهت کمک به شناسانیدن کلام خدا و ترقی و تکامل روحانی، کتاب هایی نوشته اند و شوراهای کلیسا های مسیحی اعتقاد نامه هایی تنظیم نموده اند که راه راست و درک صحیح کلام را به ایمانداران نشان می دهد. لیکن اگر شخصی کتاب مقدس را دقیقا مطالعه کند ملاحظه خواهد نمود که این کتاب خودش مطالب خود را توضیح می دهد و روشن می سازد. کتاب مقدس آنچه را که برای شناسایی خدا لازم داریم به ما می آموزد و اطلاعات کافی دربارهٔ نجات و وظیفه ما نسبت به خدا و مردم را در اختیارمان می گذارد. بنابر این هر فرد مسیحی دارای این مزیت و وظیفه است که کتاب مقدس را مطالعه کند و با کمک دیگر مسیحیان و با راهنمایی روح القدس آن را برای خود تفسیر نماید. بسیاری از مسیحیان عادت دارند هر روز قسمتی از کتاب مقدس را مطالعه نموده، در اطراف تعالیم آن به بررسی و تفکر و تعمق بپردازند. شاید توجه کرده باشید که چرا ذکر نکرده ام که انجیل به وسیلهٔ عیسی نوشته و یا به وسیلهٔ خدا به عیسای مسیح داده شده است. در واقع تا جایی که می دانیم عیسی هیچ گونه کتابی ننوشت و هیچ کتابی در دستش نداشت که خدا به او داده باشد. به طوری که بعدا توضیح خواهم داد او خود کلام زندهٔ خدا بود و خدا به وسیلهٔ شخصیت و اعمال و فرمایشات او با مردم سخن گفت. او تجلی و مظهر کامل ذات خدا بود، از این رو خدا متی، یوحنا، پولس و سایر شاگردان را هدایت نمود تا این کتب را که تصویری از عیسای مسیح است برای ما بنویسند. این کتاب ها ما را یاری می کنند تا چهرهٔ عیسی را مشاهده کنیم و پیغام خدا را که توسط او به ما می رسد به خوبی بشنویم. دوستان عزیزم، بنابر این از آنچه نوشته ام به خوبی ملاحظه می فرمایید که کتاب مقدس اهمیت فراوانی دارد و بر هر کس فرض و لازم است که آن را دقیقا مطالعه نماید و یا به مطالب آن گوش فرا دهد زیرا تنها از آن می توان حقیقت مسیحیت و راه نجات را درک نمود. امیدوارم به زودی یک جلد کتاب مقدس تهیه فرمایید و اول عهد جدید را مطالعه کنید و پس از آن به عهد عتیق رجوع نمایید؛ چون بعد از مطالعهٔ عهد جدید بهتر به مفهوم عهد عتیق پی خواهید برد. امیدوارم خدا توسط هر صفحه از کلام مقدس خود با شما سخن بگوید.</p><p class="center"><ons-button id="emtehan">امتحان</ons-button></p></ons-page>