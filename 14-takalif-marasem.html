<ons-page id="14-takalif-marasem"><ons-toolbar><div class="left"><ons-toolbar-button onclick="fn.open()"><svg xmlns="http://www.w3.org/2000/svg" width="24" height="24" viewBox="0 0 24 24"><path d="M0 0h24v24H0z" fill="none"/><path d="M3 18h18v-2H3v2zm0-5h18v-2H3v2zm0-7v2h18V6H3z"/></svg></ons-toolbar-button></div><div class="center">تکالیف ومراسم مذهبی مسیحیان چیست؟</div><div class="right"><button class="toolbar-button" id="butInstall" aria-label="Install" hidden="hidden"><svg xmlns="http://www.w3.org/2000/svg" width="24" height="24" viewBox="0 0 24 24"><path fill="none" d="M0 0h24v24H0V0z"/><path d="M18 1.01L8 1c-1.1 0-2 .9-2 2v3h2V5h10v14H8v-1H6v3c0 1.1.9 2 2 2h10c1.1 0 2-.9 2-2V3c0-1.1-.9-1.99-2-1.99zM10 15h2V8H5v2h3.59L3 15.59 4.41 17 10 11.41z"/><path fill="none" d="M0 0h24v24H0V0z"/></svg></button></div></ons-toolbar><p>چون عبادت مسیحیان از چند نظر با عبادت پیروان سایر مذاهب تفاوت دارد ، گاهی اوقات اشتباهآ تصور شده است که مسیحیان تکالیف مذهبی ندارند. در حین حال مایلم این موضوع را کاملا روشن نمایم که منظور مسیحیان تحصیل نجات وبخشش گناهان نیست بطوریکه قبلا توضیح دادم ، نجات را نمیتوانیم بوسیله کارهای که انجام میدهیم بدست بیاوریم بلکه این بخشش از طرف خدا بطور رایگان بما عطا میشود بشرطیکه به مسیح ایمان بیاوریم . از اینرو، ما خدا را عبادت مینمایم نه جهت تحصیل نجات بلکه بمنظور ابراز محبت وقدر دانی نسبت به خدا برای نجات رایگانی که به ما بخشیده است .اجازه دهید عبادت مسیحی را بطور مختصر شرح دهم.</p><h2>۱ – دعا</h2><p>عیسی به پیروان خود دعاهای تعلیم نداده است که مجبور باشند هر روز در ساعات مخصوص ودر وقت معینی در حالیکه روی خود را بطرف جای خاصی برگردانند این دعا را به زبان عبری یا یونانی تکرارکنند ، بر عکس به ایشان فرمود که همانطوریکه فرزندان در هر زمان ومکانی که مایل باشند به نزد پدر خود میروند وبا او سخن میگویند آنها نیز مانند فرزند به حضور خدا بروند وبه زبان مادری خود شان با او سخن گویند . طرز دعا کردن اهمیت زیادی ندارد ، ولی مهم اینست که خدا را با صمیمیت وبا تمام فکروقلب خود عبادت کنیم( انجیل متا فصل ۵ : آیات ۵ تا ۱۰ و انجیل یوحنا فصل ۴ : آیات ۲۳و۲۴)</p><p>مسیحیان ، هنگامیکه با سایر ایمانداران در ساختمان کلیسای خود جمع میشوند ، دعا میکنند و هم چنین با خانواده خود در منزل ویا وقتی مشغول کار روزانه خود هستند در سکوت دعا مینمایند. بسیاری از مسیحیان عادت دارند هر روز بطور انفرادی قسمتی از کتاب مقدس را بخوانند ودعا کنند . آنها در دعاهای خود خدا را برای نعمات فراوانش سپاس میگویند، به گناهان خود اعتراف نموده بخشش میطلبند وبرای شفای بیماران ونجات بی ایمانان دعا میکنند. همچنین برای حکام وفرمان روایان خود وبرای صلح جهان دعا میکنند . عیسای مسیح فرمود : که میبابد همیشه دعا کنیم ( انجیل لوقا فصل ۱۸ : آیت ۱ )چون عیسای مسیح در روز یکشنبه از مرگ قیام کرده روز یکشنبه برای مسیحیلن روز مقدسی است . عبادت در کلیسا ها معمولا در روز یکشنبه انجام میشود ولی در روزهای دیگر نیز جلسات عبادتی وجود دارد . در جلسات عبادتی کلیسا کتاب مقدس قرات وسرود ها ی روحانی سرایده میشود وشبان یا کشیش کلیسا موعظه میکند . اگر شما مایل باشید در جلسه عبادتی مسیحیان اشتراک نماید مطمننآ یکی از دوستان مسیحی شما میتواند شما را به کلیسا ببرد.</p><h2>۲ – روزه</h2><p>عیسای مسیح برای پیروان خود روز ها یا وقت های بخصوی را جهت گرفتن روزه تعیین نه نموده است وبه همین دلیل روزه برای پیروان مسیح اختیاری میباشد. ولی به پیروان خود فرمود که هر وقت روزه میگیرند باید فقط برای خشنودی خدا روزه بگیرند نه اینکه مانند ریا کاران روزه بگیرند تا مردم از آنها تعریف وتمجید کنند۰( متا فصل ۶: آیات ۱۶ الی ۱۸ ) برخی مسیحیان در روز جمعه بمناسبت روزی که عیسای مسیح مصلوب شد از خوردن گوشت خود داری مینمایند برخی نیز در مدت چهل روزقبل از قیام مسیح از خوردن بعضی غذا ها پرهیز میکنند. در مورد این عادات ورسوم در کتاب مقدس دستوری یافت نمیشود ، بلکه فقط دستور داده شده که از انجام دادن ویا گفتن جمیع چیز های شرارت آمیز خود داری نمایم. بسیار مناسب است که در اینمورد گفتار مسیح را ذکر نمایم که فرمود: تمام غذا ها پاک وحلال است وچیز های که انسان را ناپاک میسازد غذایی نیست که خورده میشود بلکه علت ناپاکی او شرارتی است که از قلب صادر میشود وباعث زنا، دزدی ، قتل، حسادت وغرور ومثل آن میگردد ( انجیل مرقس فصل ۷ آیات ۱۸ الی ۲۳)</p><h2>۳ – صدقه وخیرات</h2><p>عیسای مسیح نفرمود که چه مقداروچقدر از درامد ودارایی مسیحیان باید برای کار خدا و کمک به فقرا بخشیده شود . معهذا تعلیم داد که تمام دارایی ما به خدا تعلق دارد وما باید دارایی خود را خواه کم یا زیاد ، طبق راهنمایی خدا مورد استفاده قراربدهیم. بنا بر این ، مسیحیان بمنظور ابراز حق شناسی نسبت به خدا از آنچه خدا بطور امانت به آنان سپرده است از روی میل ورضا هدایایی تقدیم میکند تا برای پشتیبانی شبانان وانجام امور کلیسایی وکمک به فقرا وبیماران ورسانیدن مژده نجات مسیح به کسانیکه آنرا نشنیده اند مورد استفاده قرار گیرد. مسیح فرمود که پیروانش میباید با سخاوت هدیه بدهند تا خدا خشنود شود وبه همین دلیل بسیاری از مسیحیان یک دهم از درامد خود را به خدا تقدیم میکنند ، ولی نه به این منظور که مورد احترام وتمجید مردم قرار گیرند. (انجیل متا فصل ۶ : آیات ۱ الی ۴)</p><h2>۴ – زیارت</h2><p>عیسای مسیح به پیروان خود به هیچ عنوان دستور نفرموده که به مکان مقدسی به زیارت بروند و یا حین عبادت کردن روی خود را به طرف کشوری خاصی نمایند ، زیرا خدا در همه جا حضور داردوهر کس میتواند او را در هر مکان پرستش نماید . برخی از مسیحیان علاقه دارند به فلسطین بروند وسرزمینی را که عیسای مسیح در آن زنده گی میکرد ببینند ، ولی رفتن به آنجل دارای هیچگونه ثواب مذهبی نیست . غیر ممکن است بتوانیم با رفتن به سر قبر مسیح ، به بدن او احترام بگذاریم ، زیرا قبر او خالی است واو زنده میباشد .</p><h2>۵ – عیدها</h2><p>عیسای مسیح به پیروان خود دستور نفرمود که روزهای بخصوصی را عید بگیرند. معهذا مسیحیان معمولا له اقل سه عید مهم را تجلیل میکنند .</p><h3>۱لف</h3><p>عید یا جشن تولد عیسای مسیح. اکثر مسیحیان میلاد مسیح را در روز ۲۵ دسامبر هر سال جشن میگیرند اما عده ای این عید را در ۶ جنوری تجلیل میکنند ولی تاریخ دقیق تولد عیسای مسیح معلوم نیست .</p><h3>ب</h3><p>دومین عید عبارتست از عید قیام یعنی روزیکه مسیحیان بمناسبت پیروزی مسیح بر مرگ ورستاخیز او جشن سرور وشادی بر پا میکنند . تاریخ قیام مسیح ، چون از روی تقویم قمری تعیین میشود، هر سال تغییر میکند ولی همیشه در ماهای مارچ و اپریل است.</p><h3>ت</h3><p>سومین عید عبارتست ازعید پنطیکاست که مصادف است با هفت هفته بعد از قیام مسیح ویاد گاری روزی است که روح القدس بر شاگردان مسیح نزول کرد. این سه عید را مسیحیان تجلیل میکنند و جشن میگیرند. سال نو که در اول ماه جنوری تجلیل میشود جشن ملی است نه عید مسیحی .</p><h2>۶ – آیین های مسیحی</h2><p>عیسای مسیح دو آیین قدس مقرر فرمود که میباید در کلیساهای او رعایت گردد ، اولی تعمید است که قبلا در مورد آن توضیح دادم . این آیین در موقع پذیرش افراد به عضویت کلیسا انجام پ میشود. ( به فصل ۱۲ رجوع شود ) .</p><p>دومی عبارت است از عشاء مقدس یا شام خداوند.</p><p>عیسای مسیح در شب قبل از مصلوب شدن ، به شاگردان خود نان داد وبه آنها فرمود : اینست بدن من . همچنین پیاله شراب را به آنان داد وفرمود : این خون من است . عیسای مسیح نان وشراب را نشانه ای از بدن وخون خود قرار داد وبه پیروان خود دستور فرمود که این آیین مقدس را به یاد او اجرا کنند . اکنون در تمام کلیسا های سراسر جهان این دستور مسیح احرا میشود .</p><p>مسیحیان هر چند وقت یکبار درمکانهای عبادتی جمع شده وهریک تکه ای از نان را میخورند و اندکی از عصاره انگور مینوشند وبیاد میاورند که عیسای مسیح به خاطر آنها جان داد و قدرت او را بوسیله ایمان در قلوب خویش جا میدهند . مسیحیان از این آیین مقدس برکات روحانی فراوانی کسب میکنند . ( اول قرنتیان ۱۱ : ۲۳ – ۳۰)</p><h2>۷ – ازدواج</h2><p>تعلیم عیسای مسیح در مورد ازدواج این است که فقط یک مرد ویک زن باید بوسیله ازدواج متحد شوند وباید تا پیان عمر همدیگر را محبت نمایند ونسبت به یکدیگر وفادار باشند . عیسای مسیح فرمود: آنچه را خدا پیوست ، انسان جدا نسازد. بنا بر این طلاق به هر علتی غیراز زنا ممنوع میباشد.( انجیل متا فصل ۱۹: آیات ۱ الی ۱۲ و انجیل مرقس فصل ۱۰ : آیات ۱ الی ۱۲) پولس رسول میگوید که محبت بین زن وشوهر باید شبیه محبتی باشد که بین مسیح وقوم او وجود دارد.( افسیسیان : ۵: آیات ۲۱ الی ۳۳ ) ختم فصل فصل ۱۳.</p><p class="center"><ons-button id="emtehan">امتحان</ons-button></p></ons-page>