<ons-page id="10-kare-masih"><ons-toolbar><div class="left"><ons-toolbar-button onclick="fn.open()"><svg xmlns="http://www.w3.org/2000/svg" width="24" height="24" viewBox="0 0 24 24"><path d="M0 0h24v24H0z" fill="none"/><path d="M3 18h18v-2H3v2zm0-5h18v-2H3v2zm0-7v2h18V6H3z"/></svg></ons-toolbar-button></div><div class="center">کار مسیح در جهان چه بود؟</div><div class="right"><button class="toolbar-button" id="butInstall" aria-label="Install" hidden="hidden"><svg xmlns="http://www.w3.org/2000/svg" width="24" height="24" viewBox="0 0 24 24"><path fill="none" d="M0 0h24v24H0V0z"/><path d="M18 1.01L8 1c-1.1 0-2 .9-2 2v3h2V5h10v14H8v-1H6v3c0 1.1.9 2 2 2h10c1.1 0 2-.9 2-2V3c0-1.1-.9-1.99-2-1.99zM10 15h2V8H5v2h3.59L3 15.59 4.41 17 10 11.41z"/><path fill="none" d="M0 0h24v24H0V0z"/></svg></button></div></ons-toolbar><p>بطوریکه ملاحظه کردیم، عیسی مسیح به جهان آمد تا خدا را به انسان ظاهر سازد و انسان را به خدا نزدیک کند و ملکوت خدا را بر زمین پایه گزاری نماید. در فصل دوم توضیح دادم که چگونه انسان بر ضد خدا عصیان کرد و نه تنها بوسیله دیوار گناه از خدای مقدس جدا شد بلکه چنان ناتوان گردید که دیگر نمیتوانست خودش به تنهایی خدا را اطاعت نماید و نزدیک او زندگی کند. بنابر این خدا تصمیم گرفت دیوار گناه زا از بین برده و قلب شرارت آمیز بشر را تغیر دهد تا اینکه انسان هم تمایل داشته باشد و هم قدرت پیدا کند که خدا را محبت و اطاعت نماید. خدا این عمل را چگونه انجام داد ؟ اکنون سعی میکنم یکی از مهمترین عقاید اصولی مسیحیت را توضیح دهم.</p><p>چنانکه قبلا بیان کردم ، خدای مقدس به آدم و حوا فرمود که اگر نافرمانی کنند خواهند مرد. والدین اولیه ما فرمان خدا را در مورد خود داری از خوردن میوه درخت معرفت نیک و بد اطاعت نکردند و خدا آنان را به مرگ محکوم نمود. ولی ضمن اینکه آنها را تنبیه نمود ، به آنان وعده ای نیز داد تا آنان و فرزندانشان بکلی نومید نباشند. شیطان به شکل ماری ظاهر شده و آنها را فریب داده بود و به همین دلیل خدا به آنان اعلام داشت که شخصی از نسل آنان که از ذریت زن میباشد در آینده سر مار را خواهد کوبید و مار هم پاشنه او را خواهد کوبید (پیدایش ۳ : ۱۵) مقصود خدا این بود که نجات دهنده ای که از ذریت زن متولد میشود توسط شیطان زخمی خواهد شد. این اولین وعده در مورد آمدن عیسی مسیح پسر مریم بود که بوسیله جان دادن بر روی صلیب بخاطر گناهکاران و بوسیله قیام خود از مردگان، شیطان را شکست داد.</p><p>مدتها بعد از این وعده ، خدا وعده ای واضحتر و کاملتر بوسیله اشعیا نبی اعلام داشت . اشعیا در کتاب خود ، که صدها سال قبل از تولد مسیح نوشته شد ، در مورد آمدن شخصی پیشگوئی میکند که بجای گناهکاران متحمل رنج و عذاب و مرگ خواهد شد تا آنها بخشیده شوند و حیات یابند. اشعیا انجام این واقعه را چنین پیشگوئی میکند.</p><p>او بسبب تقصیر های ما مجروح و به سبب گناهان ما کوفته... بسبب زخمهای او ما شفا یافتیم. جمیح ما مثل گوسفندان گمراه شده بودیم... خداوند گناه جمیح ما را بر وی نهاد. زیرا او گناهان ایشان را بر خویشتن حمل خواهد نمود.</p><p>(اشیعا فصل ۵۳) خلاصه، این نجات دهنده ای که خدا وعده داد، بعنوان قربانی برای گناهان بنی نوع بشر جان خود را فدا خواهد کرد.</p><p>بطوریکه فوقا توضیح دادم این درست همان کاری بود که عیسی مسیح انجام داد. یحیی تعمید دهنده گفت که عیسی بره خدا است که گناه جهان را بر میدارد (یوحنا ۱ : ۲۹) خود عیسی نیز، قبل از مرگش فرمود که خون او برای آمرزش گناهان عده زیادی ریخته خواهد شد (متی ۲۶:۲۸) سپس خودش را داوطلبانه تسلیم کرد تا قربانی شود.</p><p>او با بخشیدن جان خود برای نجات گناهکاران، محبت خدا را نسبت به انسان ظاهر ساخت و همچنین محبت الهی خودش را نشان داد. بقول پولس رسول: هنگامیکه ما هنوز گناهکار بودیم، مسیح در راه ما مرد (رومیان ۵ : ۸). عیسی فرمود خدا جهان را انقدر محبت نمود که پسر یگانه خود را داد تا هر که بر او ایمان اورد هلاک نگردد بلکه حیات جاویدانی یابد (یوحنا ۳ : ۱۶)</p><p>نظر به اینکه خدا عادل است و گناهکاران را نخواهد بخشید مگر اینکه ناوان گناهان انان را پرداخته شود. هیچکس، حتی پیغمبر هم باشد، به اندازه ای خوب کامل نیست که بنواند برای گناه تمام مردم و یا حتی برای گناه خودش قربانی شود. پس خدا بر اثر رحمت و محبت عظیم خویش در مسیح ظاهر شد تا گناهان ما را بر خود بگیرد. بوسیله مرگ پسرش، که با او برابر است، خدا کیفر گناهان تمام کسانی را که به عیسی ایمان میاورند پرداخته است. پسر خدا بقدری عالی مرتبه استکه فقط یکبار قربانی شدن او برای کفاره گناهان جهان کافی میباشد به همین دلیل قربانی دیگری مورد نیاز گناهکاران نیست. بتابر این عیسی مسیح بوسیله مرگ داوطلبانه خویش بر روی صلیب، دیوار جدایی بین انسان و خدا را از بین برد و برای گناهکاران این امکان را بوجود آورد که بخشیده شده و به خدای مقدس نزدیک شوند. عیسی نه فقط بهتر از هر شخص دیگری خدا را معرفی کرد، بلکه بوسیله زندگی مقدس خویش و محبت عمیق خود در مرگ برای ما گناهکاران، اراده و نیت خدا را برای ما اشکار ساخت. شخص مومنی در کشور ایران روزی به من گفت: قبل از اینکه مسیحی شوم، فکر میکردم خدا را میشناسم، ولی در واقع او را نمیشناختم. تنها همنگامی توانستم خدا را واقعا بشناسم که او را در عیسی مسیح دیدم.</p><p>هر جوینده خدا، خدا را در مسح خواهد یافت. قبل از اینکه این قسمت را که در باره عیسی مسیح است خاتمه دهم، مایلم برخی از اسامی و عناوین او را ذکر نمایم:</p><ul><li>اسم او عیسی است که از یک کلمه عبری به معنی یهوه نجات است مشتق میشود</li><li>عنوان اصلی او مسیح به معنی مسح شده میباشد. او بوسیله خدا مسح شد تا پادشاه ابدی باشد. این همان عنوان عبری ماشیح میباشد که بوسیله یهودیان برای پادشاهی که ظهورش توسط پیامبران پیشگویی شده بود استعمال میشد.</li><li>او عمانوییل است که به معنی خدا با ما میباشد</li><li>او پسر خدا است</li><li>او کلمه خدا است</li><li>او پسر انسان است. این همان عنوانی است که عیسی غالبا در موقع اشاره به خود بکار میبردو او هم خدا است و هم انسان.</li><li>او بره خدا است</li><li>او نجات دهنده جهان است</li><li>او پادشاه پادشاهان است</li><li>او خداوند است</li><li>او شبان نیکو است</li><li>او راه است</li><li>او حقیقت است</li><li>او حیات است</li><li>او نان حیات است</li><li>او تاک حقیقی است</li><li>او انسان کامل است</li><li>او داور است</li><li>او کاهن اعظم است</li><li>او قیامت است</li><li>او خداوند جلال است</li></ul><p class="center"><ons-button id="emtehan">امتحان</ons-button></p></ons-page>