<ons-page id="16-aqide-masihian"><ons-toolbar><div class="left"><ons-toolbar-button onclick="fn.open()"><svg xmlns="http://www.w3.org/2000/svg" width="24" height="24" viewBox="0 0 24 24"><path d="M0 0h24v24H0z" fill="none"/><path d="M3 18h18v-2H3v2zm0-5h18v-2H3v2zm0-7v2h18V6H3z"/></svg></ons-toolbar-button></div><div class="center">عقیده مسیحیان در مورد امور آینده چیست؟</div><div class="right"><button class="toolbar-button" id="butInstall" aria-label="Install" hidden="hidden"><svg xmlns="http://www.w3.org/2000/svg" width="24" height="24" viewBox="0 0 24 24"><path fill="none" d="M0 0h24v24H0V0z"/><path d="M18 1.01L8 1c-1.1 0-2 .9-2 2v3h2V5h10v14H8v-1H6v3c0 1.1.9 2 2 2h10c1.1 0 2-.9 2-2V3c0-1.1-.9-1.99-2-1.99zM10 15h2V8H5v2h3.59L3 15.59 4.41 17 10 11.41z"/><path fill="none" d="M0 0h24v24H0V0z"/></svg></button></div></ons-toolbar><p>طوریکه در ابتدا این نامه بیان نموده ام مسیحیان بخدای قادر مطلق ایمان دارند که برای این جهان نقشه ای دارد واین نقشه یقیننا عملی خواهد شد. هنگامیکه بشرعلیه خدا طغیان نمود و گناهکار شد خدا پسر خود را جهت نجات جهان فرستاد ( انجیل یوحنا۳: ۱۶ الی ۱۹) کسانیکه به تو ایمان میاورند نجات میابند و کسانیکه او را رد میکنند محکوم میشوند .در پایان، خدا تمام دشمنان خود را مغلوب خواهد ساخت و ملکوت جاودانی خویشرا که درآن هیچگونه شرارتی وجود نخواهد داشت برقرار خواهد نمود. در کتاب مقدس پیشگوی های فراوانی درمورد امورآینده یافت میشود، لیکن خدا صلاح ندیده است همه چیز را برای ما روشن و واضح سازد . بنا بر این، مسیحیان اغلب این نبوت ها را به طروق مختلف تعبیر و تفسیرمینمایند. اکنون آن وقایع آینده را که درمورد قبول اکثر مسیحیان میباشد توضیح خواهم داد.</p><h2>۱- بازگشت عیسای مسیح</h2><p>مسیح، قبل ازصعود به آسمان متواتر به شاگردان خویش اطمینان میبخشید که نزد ایشان بازمیگردد ومسیحیان تا اکنون منتظر بازگشت او میباشند. آمدن مسیح در زمین برای نجات انسانها بوده است، لیکن بازگشت او برای داوری وبرقراری کامل پادشاهی خدا خواهد بود. هنگامیکه شاگردان ازعیسا پرسیدند او چی وقت باز خواهد گشت، او پاسخ داد که زمان بازگشت اورا فقط خدا میداند. ضمنا به ایشان تاکید نمود تاهمیشه آماده باشند، زیراهنگامیکه مردم منتظراو نیستند او خواهد آمد. او به ایشان فرمود که در جلال با فرشتگان خواهد آمد و ظهورش مانند رعد وبرق آسمان توسط همه دیده خواهد شد. او شاگردان خود را از مسیحیان وپیامبران در وغین که برای گمراهی مردم خواهند آمد بر حذر داشت. بخوبی میدانیم که در مدت دو هزار سال گذشته در وغگویان زیادی آمده اند ، لیکن مسیحیان واقعی هرگز فریب آنان را نخورده اند زیرا مسیح برای شان روشن ساخت که هرکی بگوید" مسیح آمده و در فلان مکان است" آن شخص مسیح دروغین میباشد. هنگامیکه مسیح واقعی از آسمان میاید تمام مردم جهان او را فورأ خواهند شناخت واحتیاجی نخواهد بود که این خبر را از دیگران بشنوند. هنگامیکه مسیح به آسمان صعود مینمود فرشته ها به شاگردانش که او را نگاه میکردند گفتند : " همین عیسا که از میان شما به آسمان برده شد باز خواهد آمد، به همینگونه که دیدید به آسمان رفت " ( اعمال رسولان ۱ :۱۱) بنا براین عیسا در بازگشت ثانوی خود بشکل طفلیکه از مادر بشری متولد میشود به جهان نخواهد آمد تا مجددا مانند بار اول در زمین زندگی کند و بمیرد. زیرا کتاب مقدس میگوید که عیسا فقط یک مرتبه برای گناهان ما مُرد وبار دیگر نخواهد مُرد زیرا مرگ دیگر براو تسلط ندارد ( رساله رومیان فصل ۶: آیت ۹) پس بدیهی است که از زمان صعودش به آسمان تا کنون باز نگشته است .</p><p>وقتی عیسای مسیح از مرگ قیام کرد بدن جسمانی او به بدن جلال یافته که مرگ در آن راهی نداشت تبدیل شد.از این رو قادر بود مانند فرشتگان آسمان پدیدار وناپدید گردد. او با داشتن بدن جلال یافته اکنون در آسمان است و ما معتقدیم که با همین بدن خواهد برگشت و مجددآ بر مردم ظاهر خواهد شد. چون مسیحیان همیشه در پیشگویی زمان ومحل برگشت مسیح مرتکب اشتباه شده اند، خوب است که ما از تکرار این اشتباه اجتناب ورزیم همه باید به طریقی زندگی کنیم وباید خداوند خود را طوری خدمت نماییم که هر وقت او بازگردد برای استقبالش حاضر باشیم (انجیل متا باب های ۲۴ و۲۵) هنگامیکه مسیح باز گرددچه خواهد کرد؟ جواب این سوال در کتاب مقدس کاملا واضح نیست. برخی از مسیحیان عقیده دارند که مسیح تمام شرارت جهان را نابود مینماید وسلطنت خدا را بر زمین مستقر خواهد نمود ومشغول سلطنت خواهد شد. جمیع مردم مطیع خواهند شد و زمان صلح وعدالت واقعی فراخواهد رسید. آنگاه زندگی روی زمین طوری خواهد شد که نقشه خدا بود وقرار بود قبل از طغیان بشرعلیه خدا عملی گردد. بعضی از مسیحیان تصور میکنند که حکمرانی مسیح مثل سلطنت پادشاهان دنیوی در این جهان نخواهد بود بلکه به عنوان پادشاه روحانی در ملکوت جاودانی خدا سلطنت خواهد کرد. هنگامیکه او بیاید کارهایش بدون شک مافوق تصورما خواهد بود. مسلمآ ضرورت ندارد که جمیع این اسرار را بدانیم . لیکن لازم است که همه خود را برای برگشت وی آماده سازیم.</p><h2>۲- رستاخیزعمومی</h2><p>عیسا فرمود: زیرا زمانی فرامیرسد همه آنانیکه درقبراند، صدای او( مسیح) را خواهند شنید وبیرون خواهند آمد،آنانیکه نیکی کرده باشند ،برای قیامتی که به حیات می انجامد، وآنانیکه بدی کرده باشند، برای قیامتی که مکافات در پی دارد ( انجیل یوحنا ۵: ۲۷و۲۸.(</p><p>با این فرمایشات عیسای مسیح ادعا می کند که او خود جمیع مردگان را برمی خیزاند به همان نحوی که وقتی بر روی زمین زندگی می کرد برخی از مردگان را زنده کرد. وقتی مردگان زنده شوند، چه نوع بدنی خواهند داشت؟ پولس رسول می فرماید که بدن های جسمانی ایمانداران در روز رستاخیز عوض خواهد شد درست مانند بذری که پس ازکاشتن درزمین می میرد و به گیاه جدیدی تبدیل می شود (اول قرنتیان باب ۱۵). عیسی در جواب کسانی که از او دربارهٔ زندگی آینده سؤال کردند فرمود که در زندگی آینده هیچ گونه ازدواجی وجود نخواهد داشت بلکه ایمانداران شبیه فرشتگان خدا خواهند بود (متی۳۰:۲۲).</p><h2>۳- داوری آخر</h2><p>مسیح نه فقط مردگان را زنده خواهد کرد بلکه جمیع مردم را داوری خواهد نمود. او فرمود که جمیع ملل درحضور اوجمع خواهند شد و او آنان را ازیکدیگر جدا خواهد نمود به همان طریقی که شبان گوسفندان خود را از بزها جدا می کند. به آنانی که به بیماران و نیازمندان محبت نموده اند خواهد فرمود «بیایید، ای برکت یافتگان ازپدرمن، و پادشاهی ای را به میراث یابید که ازآغاز جهان برای شما آماده شده بود»، و به آنانی که از محبت به دیگران غفلت ورزیده اند خواهد فرمود «ای ملعونان، ازمن دورشوید و به آتش جاودانی روید که برای ابلیس و فرشتگان او آماده شده است.» اینان در تنبیه جاودانی داخل خواهند شد ولی صالحان به حیات جاودانی داخل می گردند (متی۳۱:۲۵-۴۶). بله، خدا تمام بشر را توسط پسرش عیسای مسیح داوری خواهد نمود. جمیع ما ازهر ملت و مذهبی که باشیم روزی در پیشگاه عادلانهٔ مسیح خواهیم ایستاد تا به خاطرکارهایی که در موقع زندگی خود در این جهان انجام داده ایم داوری شویم (یوحنا ۲۲:۵ و اعمال ۳۱:۱۷ و دوم قرنتیان ۱۰:۵). البته داورعادل است و از روی عدالت داوری خواهد نمود. آیا کسانی یافت می شوند که از این روز ترسناک داوری نهراسند؟ آری، آنانی که ایمان واقعی به مسیح نجات دهنده دارند از مسیح داور ترسی نخواهند داشت زیرا او فرمود:«آمین، آمین، به شما می گویم، هر که کلام مرا به گوش گیرد و به فرستندهٔ من ایمان آورد، حیات جاویدان دارد و به داوری نمی آید، بلکه از مرگ به حیات منتقل شده است» (یوحنا ۲۴:۵). آری گرچه ایمانداران مسیح بی گناه نیستند، لیکن به وسیلهٔ خدا پذیرفته خواهند شد زیرا ایمان دارند که مسیح به جای آنان جان داد. در داوری عادلانه مسیح، ایمانداران مسیح به نسبت وفاداری خود پاداش خواهند یافت (متی ۱۴:۲۵-۳۰ و اول قرنتیان ۱۲:۳- ۱۵). سر نوشت آنانی که از ایمان به مسیح امتناع ورزیدند چه خواهد بود؟ ایشان محکوم و مجازات خواهند شد زیرا عیسی فرمود «هر که به او ایمان دارد محکوم نمی شود، اما هر که به او ایمان ندارد، هم اکنون محکوم شده است، زیرا به نام پسر یگانهٔ خدا ایمان نیاورده است. و محکومیت در این است که نور به جهان آمد، اما مردمان تاریکی را بیش از نور دوست داشتند، چرا که اعمالشان بد است» (یوحنا ۱۸:۳ و۱۹) آنانی که پسر خدا را رد کرده اند و در واقع گناهی بزرگتر از آن وجود ندارد. دوستان عزیز اکنون به خوبی می توانید بفهمید که چرا ما مسیحیان بسیار مشتاقیم جمیع مردم مسیح را بشناسند و به او ایمان آورند، زیرا اگر او را رد کنند خدا نیز ایشان را رد خواهد نمود.</p><h2>۴- بهشت و جهنم</h2><p>از آنچه تا اکنون گفته شد اصول عقاید مسیحیان در مورد زنده گی آینده روشن میشود. آنانیکه بوسیلهٔ مسیح پذیرفته شده اند به نزد خدا حضور میابند وبرای همیشه با وی درمحبت وشادی زنده گی میکنند.عیسا فرمود:"درخانه پدر من منزل بسیار است..... وقتی بروم وبرای شما مکانی حاضر کنک باز میایم وشما را برداشته وبا خود خواهم برد تا جایکه من میباشم شما نیز باشید".( یوحنا ۱۴: ۲-۳) درقسمت آخر کتاب مقدس یوحنای رسول جلال زنده گی در حضور خدا را چنین تشریح مینماید: "ودیدم آسمان جدید وزمین جدید..... آوازی بلند از آسمان شنیدم که میگفت اینک خیمه حضور خدا با ادمیان است وبا ایشان ساکن خواهد بود.... خدا هر اشکی را از چشمان ایشان پاک خواهد نمود وبعد از این مرگ وغم و گریه و درد و رنج نخواهد بود.... وهرکی غالب آید وارث همه چیز خواهد شد و او را خدا خواهو بود و مرا پسر او خواهد بود". ( مکاشفه ۲۱: ۱ الی ۷) اینست آن بهشت که برتی فرزندان خدا مهیا شده است. جلال وعظمت آن مافوق تصور خواهد بود زیرا کتاب مقدس میگوید : چیزهای را که چشمی ندید وگوشی نشنید وبه ذهن انسان خطورنکرد یعنی آنچه خدا برای دوست داران خود مهیا کرده است . ( اول قرنتیان ۲ : ۹)</p><p>سرنوشت آنانیکه فرزندان مطیع خدا نیستند چی خواهد شد؟ خداوند میفرماید: " اما نصیب بزدلان وبی ایمانان ومفسدان وآدم کشان ، بی عفتان، جادوگران ، بت پرستان وهمهٔ دروغگویان، دریاچهٔ مشتعل به آتش وگوگرد خواهد بود" .( مکاشفه۲۱: ۸) جهنم عبارت است ازجدایی کامل ازنورومحبت خدا وبا هیچ زبانی نمیتوان وحشتاک بودن آنرا به اندازه کافی توصیف نمود. کاش تمام مردم به جای مجازات ابدی در جستجوی حیات جاودانی باشند.</p><h2>۵ - مرگ ایماندار</h2><p>آیا ایمانداران مسیح ازمرگ می هراسند؟ خیر آنها ازمرگ نمی ترسند زیرا مسیح وعده فرمود که وقتی بمیرند با او خواهند بود ( دوم قرنتیان۵: ۸) پولس رسول هنگامیکه احتمال داشت در روم اعدام شود چنین نوشت: "مایلم رحلت نمایم وبا مسیح باشم زیرا این بسیاربهتراست".( فیلپیان۱:۲۳) گاهی مردم تعجب میکنند از اینکه می بینند مسیحیان درمجالس ختم عزیزان خود سرودهای شادی بخش میسرایند. دلیل این موضوع اینست که ما میدانیم که آنها نزد مسیح رفته اند وبه همین دلیل در عین حال که ازجدایی آنها ناراحت هستیم واشک میریزیم چون میدانیم که نزد مسیح هستند خوشحال هستیم.</p><p class="center"><ons-button id="emtehan">امتحان</ons-button></p></ons-page>